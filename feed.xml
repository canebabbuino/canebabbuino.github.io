<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.1.1">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2020-12-31T16:09:32+01:00</updated><id>http://localhost:4000/feed.xml</id><title type="html">Cane Babbuino</title><subtitle>Blog di scienza, divulgazione e probabilmente molto altro.
</subtitle><entry><title type="html">Miei pensieri sui Disturbi Specifici dell’Apprendimento (DSA)</title><link href="http://localhost:4000/blog/babbuino/2020/11/10/dsa.html" rel="alternate" type="text/html" title="Miei pensieri sui Disturbi Specifici dell’Apprendimento (DSA)" /><published>2020-11-10T00:00:00+01:00</published><updated>2020-11-10T00:00:00+01:00</updated><id>http://localhost:4000/blog/babbuino/2020/11/10/dsa</id><content type="html" xml:base="http://localhost:4000/blog/babbuino/2020/11/10/dsa.html">&lt;p&gt;Il tema che tratto è quello dei cosiddetti &lt;em&gt;disturbi specifici dell’apprendimento&lt;/em&gt; (DSA), su cui non mi ritengo un esperto. Ne ho discusso in passato, e ho una discreta esperienza di lavoro con le ripetizioni, prima privatamente e poi nell’ambito dell’associazione Laudes; qui mi limito ad esporre alcuni miei pensieri ed osservazioni, ponendo più domande di quante risposte so dare. Nonostante ciò cercherò di sintetizzare anche alcune informazioni necessarie per approcciarsi alla faccenda.&lt;/p&gt;

&lt;p&gt;Al giorno d’oggi tutti sanno che ci sono persone dislessiche, disgrafiche, disortografiche, discalculiche… &lt;em&gt;dis-qualcosa&lt;/em&gt;, insomma. Queste persone soffrono di un deficit specifico in quel qualcosa, con diverse manifestazioni. Ad esempio un dislessico, pur presentando intelligenza e capacità più o meno nella norma, fa tanta fatica a leggere e impiega molto tempo, scambiando tra loro singole lettere, sillabe o intere parole. Invece un discalculico riesce a fare praticamente tutto, tranne i calcoli a mente e a penna: quelli no, i numeri proprio sembra non capirli. I DSA emergono durante l’età evolutiva: spesso si manifestano a scuola, nello svolgimento dei compiti a casa o in classe, e una volta diagnosticati dovrebbero essere oggetto di attenzione per permettere a chi li ha, sia nel presente scolastico ma anche durante la futura vita adulta, di conviverci. In particolare c’è una legge in Italia che riconosce l’esistenza dei DSA e sancisce l’impegno ad attuare delle misure dispensative e compensative: la legge 170 dell’8 Ottobre 2010. Provate a cercare qualche articolo di divulgazione online sui DSA, e scoprirete che è diffuso citare questa legge come cardine fondamentale della questione. Addirittura a volte si esordisce proprio scrivendo: “I DSA sono dei disturbi dell’apprendimento riconosciuti dalla legge 170”, eccetera.&lt;br /&gt;
Questo fatto mi incuriosisce. Un riconoscimento giuridico ha la sua importanza, certo, ma può essere la descrizione di un fenomeno? Ingenuamente, parlando di un certo argomento, mi aspetterei che la normativa venga citata a margine, come approfondimento, a meno che non si tratti di questioni già tecniche in partenza: che ne so, tipo reati come la concussione o il peculato. Ma proviamo a leggere questa 170 (grassetti miei):&lt;/p&gt;

&lt;blockquote&gt;
  &lt;h4 id=&quot;art-1-riconoscimento-e-definizione-di-dislessia-disgrafia-disortografia-e-discalculia&quot;&gt;Art. 1 Riconoscimento e definizione di dislessia, disgrafia, disortografia e discalculia&lt;/h4&gt;
  &lt;p&gt;1. La presente legge riconosce la dislessia, la disgrafia, la disortografia e la discalculia quali disturbi specifici di apprendimento, di seguito denominati «DSA», che si manifestano in presenza di capacità cognitive adeguate, in &lt;strong&gt;assenza di patologie neurologiche e di deficit sensoriali&lt;/strong&gt;, ma possono costituire una limitazione importante per alcune attività della vita quotidiana. 2. Ai fini della presente legge, si intende per dislessia un disturbo specifico che si manifesta con una difficoltà nell’imparare a leggere, in particolare nella decifrazione dei segni linguistici, ovvero nella correttezza e nella rapidità della lettura. 3. Ai fini della presente legge, si intende per disgrafia un disturbo specifico di scrittura che si manifesta in difficoltà nella realizzazione grafica. 4. Ai fini della presente legge, si intende per disortografia un disturbo specifico di scrittura che si manifesta in difficoltà nei processi linguistici di transcodifica. 5. Ai fini della presente legge, si intende per discalculia un disturbo specifico che si manifesta con una difficoltà negli automatismi del calcolo e dell’elaborazione dei numeri. 6. La dislessia, la disgrafia, la disortografia e la discalculia &lt;strong&gt;possono sussistere separatamente o insieme&lt;/strong&gt;. 7. Nell’interpretazione delle definizioni di cui ai commi da 2 a 5, si tiene conto dell’&lt;strong&gt;evoluzione delle conoscenze scientifiche in materia&lt;/strong&gt;.&lt;/p&gt;
&lt;/blockquote&gt;

&lt;p&gt;Questo primo articolo aiuta effettivamente a definire i contorni del problema, limitatamente però alle sue manifestazioni pratiche, mentre non dice nulla sulle possibili cause. Non mi aspettavo tanta completezza dalla legge e posso ritenermi soddisfatto, anche perché parliamo di un tema di continua ricerca e qualsiasi informazione troppo specifica sarebbe risultata superata, per non dire errata, dopo importanti sviluppi successivi.&lt;/p&gt;

&lt;p&gt; &lt;/p&gt;

&lt;p&gt;Da bravo scienziato, però, so che le cause sono importanti: quando si stabiliscono dei nessi, si riesce a capire molto di più di una questione. Cercando, ho notato che nella pagina Wikipedia italiana dedicata ai DSA la parola “causa” neanche compare. Ho un po’ più di fortuna nella versione in lingua inglese, dove si afferma che (traduzione mia):&lt;/p&gt;

&lt;blockquote&gt;
  &lt;p&gt;Le cause dei DSA non sono in generale ben comprese, e in alcuni casi non se ne riscontrano in apparenza. Tuttavia, tra le cause di &lt;em&gt;neurological impairment&lt;/em&gt; troviamo:&lt;/p&gt;
  &lt;ul&gt;
    &lt;li&gt;Ereditarietà e genetica&lt;br /&gt;
Diversi casi di DSA sono spesso collegati dalla genetica e dalla storia familiare. I bambini con disturbi hanno spesso genitori con lo stesso problema. I figli di madri con meno di 12 anni di frequentazione scolastica hanno più probabilità di sviluppare un disturbo. Alcuni figli presentano mutazioni spontanee, non presenti nei genitori, che possono causare problemi tra i quali un DSA. Uno studio ha stimato che circa un bambino su 300 subisce tali mutazioni spontanee, ad esempio nel gene CDK13 che è associato a difficoltà nell’apprendimento e la comunicazione.&lt;/li&gt;
    &lt;li&gt;Problemi durante la gravidanza e la nascita&lt;br /&gt;
Un DSA può risultare da anomalie nel cervello durante lo sviluppo, da malattie o traumi. Tra i fattori di rischio ci sono l’esposizione del feto ad alcool e droghe, e un basso peso alla nascita. Questi bambini hanno un’aumentata probabilità di sviluppare una discalculia o una dislessia.
Bambini che nascono prematuramente, tardivamente, con un travaglio particolarmente lungo o con difficoltà a respirare hanno più probabilità di sviluppare un DSA.&lt;/li&gt;
    &lt;li&gt;Incidenti dopo la nascita&lt;br /&gt;
I DSA possono anche essere collegati ad un trauma cranico, malnutrizione o all’esposizione a sostanze tossiche (come metalli pesanti o pesticidi).&lt;/li&gt;
  &lt;/ul&gt;
&lt;/blockquote&gt;

&lt;p&gt;Mi colpisce particolarmente la dicitura &lt;em&gt;neurological impairment&lt;/em&gt;, che ho volutamente lasciato in lingua originale. Fatico a tradurla per il fatto che l’impairment ha spesso il significato di menomazione - ad esempio i &lt;em&gt;visually impaired&lt;/em&gt; sono i parzialmente o totalmente ciechi. Sembrerebbe dire che i DSA sono degli handicap, e sta qui la mia difficoltà: in Italia non si è affatto d’accordo. Innanzitutto la legge recita espressamente l’assenza di &lt;em&gt;patologie&lt;/em&gt; neurologiche. Inoltre vedo che nella letteratura divulgativa italiana è abbastanza frequente il riferimento alle “dinamiche neuroevolutive”, e si conviene che i DSA siano manifestazioni di uno&lt;/p&gt;
&lt;blockquote&gt;
  &lt;p&gt;sviluppo atipico o neurodiversità, di caratteristiche individuali e non di patologia. [1]&lt;/p&gt;
&lt;/blockquote&gt;

&lt;p&gt;O ancora:&lt;/p&gt;
&lt;blockquote&gt;
  &lt;p&gt;Questi disturbi dipendono dalle diverse modalità di funzionamento delle reti neuronali coinvolte nei processi di lettura, scrittura e calcolo.
Non sono causati né da un deficit di intelligenza né da problemi ambientali o psicologici o da deficit sensoriali. [2]&lt;/p&gt;
&lt;/blockquote&gt;

&lt;p&gt;Non si tratterebbe dunque di condizioni patologiche, cioè non sono problemi da risolvere: sono diversità.&lt;/p&gt;

&lt;h3 id=&quot;patologie-o-diversità&quot;&gt;Patologie o diversità?&lt;/h3&gt;
&lt;p&gt;So che un’espressione trovata su una pagina Wikipedia in lingua inglese non è una base solida su cui poggiare un dibattito. Potrebbe essere un’imprecisione – e sarebbe grave –, o l’opinione estemporanea di un singolo, o chissà cos’altro. Indipendentemente da ciò, mi piace approfondire questo nodo fondamentale, perché chiunque abbia mai nutrito un minimo interesse verso l’argomento si sarà chiesto: ma in fondo, questi disturbi, cosa sono? Un dislessico, quando io vedo la lettera “B”, cosa vede? Questa ragazza a cui ho spiegato per due settimane la differenza tra numeratore e denominatore, e oggi nuovamente li confonde, cos’ha?  Per tante persone sarà stata una domanda in prima persona: &lt;em&gt;ma IO che cos’ho!?&lt;/em&gt;&lt;/p&gt;

&lt;p&gt;Tra &lt;em&gt;patologia&lt;/em&gt; e &lt;em&gt;diversità&lt;/em&gt; non passa una futile questione di lessico: l’uso del linguaggio è importante in una definizione, perché riflette interi sistemi di pensiero e di prassi. Per parlare di patologia bisogna individuare una degenerazione più o meno grave rispetto ad un corretto funzionamento di base; invece una diversità, non importa se tanto o poco frequente, non ha quest’accezione. Per dirla spazialmente, rispetto ad un certo punto di partenza la patologia sarebbe &lt;em&gt;sotto&lt;/em&gt;, mentre la diversità sta &lt;em&gt;di fianco&lt;/em&gt;. Di conseguenza, nel caso della patologia è motivata la ricerca di possibili rimedi e si può ipotizzare una cura, cioè il ripristino pieno o parziale del corretto funzionamento perduto; invece nella diversità non c’è nulla da ripristinare, e non è motivata la ricerca di cure.&lt;/p&gt;

&lt;p&gt;Cosa succede se si sbaglia? Se abbiamo a che fare con una diversità e la trattiamo da patologia, sbaglieremmo nel perseguitare il malato che malato non è, chiedendogli di modificarsi non verso un miglioramento, ma in senso arbitrario e con violenza. Gli comunicheremmo che quel suo &lt;em&gt;modo di essere&lt;/em&gt; è sbagliato. Se invece abbiamo a che fare con una patologia e la trattiamo da diversità, sbaglieremmo nel condannare il malato a non essere oggetto di interesse e cura, voltandogli le spalle con violenza, comunicandogli che quel suo &lt;em&gt;stare male&lt;/em&gt; fa parte di lui e non ci si deve fare nulla.&lt;/p&gt;

&lt;p&gt;Penso che in una situazione di dubbio si può provare a restare sospesi, ed evitare di correre dei rischi così grandi. In particolare riguardo ai DSA, non sono a conoscenza di dimostrazioni e chiedo ai miei lettori se effettivamente esistano! Nella mia personale esperienza di ripetizioni mi sono sempre concentrato sul rapporto con chi avevo di fronte, un rapporto faticosissimo che di appuntamento in appuntamento mi poneva quesiti apparentemente irrisolvibili e frustrazioni continue. Perché non capisce? Perché l’aveva capito, ma ora non lo sa più? Perché ora l’ha capito, e lo ricorda anche? A volte la relazione mi tirava verso l’idea della malattia, altre volte - anche con la stessa persona - verso quella della diversità. Così, senza farci troppo caso, ho sperimentato i diversi punti di vista e ho notato che alcune persone rispondono meglio al sentirsi diversi, altre al sentirsi malati. Questa cosa mi mette molto in difficoltà, perché se da un lato il mio essere scientifico mi imporrebbe di capire a fondo le cose e non agire “come viene viene”, dall’altro penso, ma qual è il mio compito? Non devo forse creare una situazione che funzioni per lo studente? Se dunque cambio visione del mondo, e tuttavia funziona, ha veramente importanza quale sia la verità?&lt;/p&gt;

&lt;p&gt;Ovviamente importa, e probabilmente avrò fatto molti errori, d’altra parte mi hanno spesso detto che “sono bravo”, e non lo scrivo per vantare chissà cosa, ma solo per dare un briciolo di validità a questo discorso. Penso che in questa oscillazione di approcci ci sia qualcosa da capire, che proverò ad approfondire alla fine dell’articolo.&lt;/p&gt;

&lt;h3 id=&quot;diversità-a-scuola&quot;&gt;Diversità a scuola&lt;/h3&gt;
&lt;p&gt;Riprendo il discorso dal punto di vista della diversità, e in particolare esamino il ruolo che può avere la scuola. Come già ricordato, queste differenze di funzionamento vengono spesso fuori andando a scuola, perché le solite modalità di apprendimento e di verifica lì proposte non si conciliano bene con le particolarità dei singoli. Ma quindi è la scuola che è problematica?&lt;/p&gt;

&lt;p&gt;Se mi chiedessero una risposta secca a questa domanda, non esiterei a rispondere sì, il problema è la scuola. O meglio, la scuola ha un grosso problema. Per come è pensata, per gli obiettivi che si prefigge e, di conseguenza, per come si organizza nella pratica. In verità la questione dei DSA sarebbe solo l’ultima di tante infelici conseguenze di come pensiamo la scuola, ma per limitarci al tema presente proverò ad isolare due elementi:&lt;/p&gt;
&lt;ul&gt;
  &lt;li&gt;Gli obiettivi formativi. Chi è che non ha presente e vivida l’immagine dell’insegnante che deve &lt;em&gt;finire il programma&lt;/em&gt;? Perché per quanto cambino le situazioni e le persone, comunque la scuola si prefigge di garantire questo: che gli studenti acquisiscano determinate facoltà in ciascun anno scolastico. Spesso le facoltà si confondono con le nozioni e così, da “devi conoscere la matematica”, si passa a “devi conoscere seno e coseno”. Inoltre è un’idea che porta con sé, a braccetto, la necessità di un processo valutativo di verifica, così da poter dire: sì, hai raggiunto l’obiettivo - oppure no, devi recuperare un debito - e nei casi più gravi no, devi ripetere l’anno.&lt;/li&gt;
  &lt;li&gt;La gerarchia. In generale vige l’idea che l’insegnante, in classe, sia un individuo privilegiato per la sua età, la sua esperienza, le sue capacità e i suoi mezzi. Può infatti prendere decisioni unilateralmente, sia riguardanti il percorso didattico sia nella disciplina, potendo sanzionare gli studenti e addirittura cacciarli dalla classe. Ma non si è mai sentito di una tale possibilità a parti invertite. Quasi mai sono gli studenti a proporre le cose da studiare, e quasi mai sia accetta che gli studenti critichino chi insegna. In effetti, la disciplina è così fondativa nell’idea di scuola che è pure oggetto di valutazione, al pari delle materie di studio: il voto in condotta fa media e può portare alla bocciatura.&lt;/li&gt;
&lt;/ul&gt;

&lt;p&gt;Questi due aspetti contribuiscono a rendere la scuola un posto poco accogliente per studenti e studentesse, ed in particolare hanno, secondo me, un loro ruolo nel problema dei DSA. O meglio, rendono i DSA dei problemi, mentre potrebbero essere delle opportunità in un altro modello di scuola. Per dire: visto che una ragazza con discalculia deve spendere molto tempo ad elaborare una sua personale astrazione dei numeri, tutta la classe o una parte di essa potrebbe sentirsi interessata a questa ricerca ed avventurarsi nel mondo della teoria dei numeri, invece di essere obbligata alla solita algebra. Proponendo l’idea che ciascuno, indipendentemente dai gusti o dalle attitudini personali, debba raggiungere gli stessi obiettivi formativi, si negano le diversità in partenza. Tant’è vero che l’importanza della legge 170 è anche di garantire deroghe a questa standardizzazione, come scritto nel fondamentale articolo 5, che invito a leggere con attenzione:&lt;/p&gt;
&lt;blockquote&gt;
  &lt;h4 id=&quot;art-5-misure-educative-e-didattiche-di-supporto&quot;&gt;Art. 5 Misure educative e didattiche di supporto&lt;/h4&gt;
  &lt;p&gt;1. Gli studenti con diagnosi di DSA hanno diritto a fruire di appositi provvedimenti dispensativi e compensativi di flessibilità didattica nel corso dei cicli di istruzione e formazione e negli studi universitari.&lt;br /&gt;
2. Agli studenti con DSA le istituzioni scolastiche, a valere sulle risorse specifiche e disponibili a legislazione vigente iscritte nello stato di previsione del Ministero dell’istruzione, dell’università e della ricerca, garantiscono:&lt;br /&gt;
a) l’uso di una didattica individualizzata e personalizzata, con forme efficaci e flessibili di lavoro scolastico che tengano conto anche di caratteristiche peculiari dei soggetti, quali il bilinguismo, adottando una metodologia e una strategia educativa adeguate;&lt;br /&gt;
b) l’introduzione di strumenti compensativi, compresi i mezzi di apprendimento alternativi e le tecnologie informatiche, nonché misure dispensative da alcune prestazioni non essenziali ai fini della qualità dei concetti da apprendere;&lt;br /&gt;
c) per l’insegnamento delle lingue straniere, l’uso di strumenti compensativi che favoriscano la comunicazione verbale e che assicurino ritmi graduali di apprendimento, prevedendo anche, ove risulti utile, la possibilità dell’esonero.&lt;br /&gt;
3. Le misure di cui al comma 2 devono essere sottoposte periodicamente a monitoraggio per valutarne l’efficacia e il raggiungimento degli obiettivi.&lt;br /&gt;
4. Agli studenti con DSA sono garantite, durante il percorso di istruzione e di formazione scolastica e universitaria, adeguate forme di verifica e di valutazione, anche per quanto concerne gli esami di Stato e di ammissione all’università nonché gli esami universitari.&lt;/p&gt;
&lt;/blockquote&gt;

&lt;p&gt;Ora me la rischio: accusatemi pure di essere un idealista, un ingenuo, uno scriteriato, ma se vi dicessi di cancellare le diciture &lt;em&gt;con diagnosi di DSA&lt;/em&gt; e &lt;em&gt;con DSA&lt;/em&gt; dal precedente testo? Provate a rileggerlo. Non è ancora più significativo e condivisibile di prima? &lt;em&gt;L’uso di una didattica individualizzata e personalizzata, con forme efficaci e flessibili di lavoro scolastico che tengano conto anche di caratteristiche peculiari dei soggetti&lt;/em&gt;: e perché dovremmo specificarlo per chi ha una diagnosi di DSA? Perché non trattarci tutti così?&lt;br /&gt;
Chiaramente non immagino un percorso indipendente per ciascuno in una classe di 20 e più – tanto varrebbe stare da soli e non chiamarla classe – ma possiamo pensare che in ciascuna classe, fatta di persone tutte diverse, si faccia una discussione sincera sul cosa si vuole fare insieme, definendo obiettivi comuni e personalizzati, per instaurare una dinamica comunitaria in cui ciascuno si spende per quello che può e che vuole, e ciascuno riceve dagli altri in base alle necessità?&lt;br /&gt;
Per me il fatto che la scuola neghi una simile possibilità è gravissimo. Si è arrivati a sancire per legge che le neurodiversità vadano riconosciute e assecondate, quando non ci dovrebbe essere nulla di strano a notare queste cose direttamente in classe, ragionandoci insieme e sviluppando una didattica che ne tenga conto – di queste, e di tutte le altre differenze. E invece resta ancora diffusa l’insofferenza di tanti docenti a queste “concessioni”, queste deroghe ad una didattica intesa come &lt;em&gt;una&lt;/em&gt;, &lt;em&gt;quella&lt;/em&gt;, che non è espressione di chi la fa e la vive, ma viene calata dall’alto – e va quindi subita.&lt;/p&gt;

&lt;p&gt;Io penso ci sia una grande paura da parte degli insegnanti ad essere costantemente al cospetto di persone pari e diverse, bisognose di guida per apprendere nuove nozioni e abilità ma non per questo meno valide come individui. E così la paura si esorcizza col potere, il potere cieco e violento di ritenersi speciali, annullando l’umanità degli studenti e imponendo di fatto una piccola oligarchia in classe. Il riflesso di questa mentalità sugli aspetti strettamente didattici si vede ad esempio nella fossilizzazione di programmi pieni di nozioni noiose, vecchie, lontanissime dalla realtà e dalla vita di chi le studia e se le sente ripetere a scuola tutti gli anni senza grandi mutamenti. Mi limito a una disciplina che conosco bene: la matematica. Il programma di matematica che si impone a scuola è terrificante. È brutto. Stupido. Non parte mai da un interesse o una passione di chi lo deve studiare, ma avviene il contrario: il programma è questo, se poi ti piace tanto meglio. Ha l’aspetto di un lunghissimo catalogo di tecniche da apprendere, e la triste verità è che spesso non fornisce neanche strumenti, siano essi effettivamente matematici o anche solo intellettuali, per comprendere la vita di tutti i giorni. Queste criticità non sono ammesse e mi sembra che resti saldo una sorta di credo religioso, che vi racconto così:&lt;/p&gt;

&lt;p&gt;Bisogna studiare l’aritmetica ed essere bravi a contare le mele,&lt;br /&gt;
poi l’algebra passando alle lettere, non si sa bene perché.&lt;br /&gt;
La geometria euclidea e le sue formule,
per risolvere dei problemi che non abbiamo,&lt;br /&gt;
scritti in un linguaggio che non usiamo.&lt;br /&gt;
Risolvere equazioni di primo grado e sistemi con la $x$ e la $y$,&lt;br /&gt;
magari a volte la $A$ e la $M$ di Anna e Mario.&lt;br /&gt;
Equazioni di secondo grado con $x_1$ e $x_2$, due sorelle che non si conoscono.&lt;br /&gt;
E poi rette, parabole, e se sei bravo bravo
scopri il collegamento con le righe precedenti.&lt;br /&gt;
Bisogna fare seno, coseno e tangente con le loro equazioni da far girare la testa,&lt;br /&gt;
mentre geometria analitica ci porta tante nuove formule in quel vecchio linguaggio arcano.&lt;br /&gt;
Finalmente le funzioni, i limiti, le derivate, gli integrali,&lt;br /&gt;
e lo studio di funzione così è completo, vero? Così muore una curiosità.&lt;br /&gt;
Nel frattempo, forse, avremo studiato anche probabilità,&lt;br /&gt;
ma tanto alla maturità quel quesito neanche lo considero.&lt;/p&gt;

&lt;p&gt; &lt;/p&gt;

&lt;p&gt;Devo ricordare che i programmi ministeriali di scuola vanno più nella direzione di definire delle facoltà da apprendere, più che delle singole nozioni o argomenti da studiare. Tuttavia non mancano delle chiare indicazioni anche in questo senso - si veda ad esempio in fondo a &lt;a href=&quot;https://www.gazzettaufficiale.it/gunewsletter/dettaglio.jsp?service=1&amp;amp;datagu=2010-12-14&amp;amp;task=dettaglio&amp;amp;numgu=291&amp;amp;redaz=010G0232&amp;amp;tmstp=1292405356450&quot;&gt;questo documento&lt;/a&gt; [3], per la matematica nei licei scientifici. Inoltre il credo di cui sopra è solitamente scolpito nelle menti degli insegnanti e negli indici dei libri di testo maggiori. Di fatto, anche se da domani la regola scritta diventasse “insegnate qualsiasi cosa, purché sia matematica”, i binari seguiti sarebbero sempre quelli.&lt;/p&gt;

&lt;p&gt;Ecco, secondo me nella pratica sarebbe molto fruttuoso alleggerire la definizione dei binari di apprendimento, per lasciare spazio agli interessi dei singoli e del gruppo. Questi binari possono determinare la forma dei disturbi specifici, il loro essere dei problemi. Se infatti si creano dei passaggi obbligati nella pianura dell’apprendimento, che è diversa per ciascuno, capita per forza che qualcuno in quel punto abbia uno scoglio. Ecco che si materializza un blocco. Con tutte le conseguenze che ciò può avere: si definisce un deficit rispetto agli altri, si evidenzia una diversità in senso negativo, con tanto di valutazioni e giudizi, proprio nell’età in cui si esordisce nel confronto con i propri simili e ci si affida grandemente al giudizio degli altri. Gli insegnanti privati che hanno avuto studenti con simili difficoltà lo sanno bene: si finisce nella drammatica trappola di dover inutilmente provare a rispiegare, per l’ennesima volta, un certo argomento complesso, quando il lavoro da fare, quello di cui lo studente avrebbe bisogno, sarebbe tutt’altro. Ma non ci si possono permettere grandi deviazioni: i genitori e gli insegnanti nutrono aspettative, esercitano pressioni, fino ad arrivare a vere ansie in una dinamica deleteria molto difficile da scardinare, nella mente di un adolescente. E a volte tutto ciò solo perché &lt;em&gt;deve arrivare alla sufficienza&lt;/em&gt; in quello stupido compito pieno di espressioni senza senso. E questo può succedere a tutte le persone, che abbiano DSA o meno, perché chiunque abbia fatto una buona esperienza di lezioni lo sa: impariamo tutti in maniere diverse.&lt;/p&gt;

&lt;h3 id=&quot;solo-diversità&quot;&gt;“Solo” diversità?&lt;/h3&gt;
&lt;p&gt;Ho brevemente accennato ad una questione per me di grande importanza, e cioè l’età in cui i DSA solitamente si manifestano. Non mi pare ci sia una regola esatta, ma generalmente si parla di età dello sviluppo e di scolarizzazione. Per farla semplice, mi sembra abbastanza esatto dire che di solito i disturbi emergono andando a scuola. E allora mi chiedo questo: cos’altro succede, quando si va a scuola? Per poter rispondere in maniera esauriente, dovrei prima avventurarmi per una &lt;em&gt;side–quest&lt;/em&gt; di proporzioni epiche attraverso biblioteche intere dedicate a questo argomento e ai suoi infiniti collegamenti. Ma ribadisco: facciamola semplice. In mezzo a questa complessità quasi indistricabile, lasciatemi isolare un singolo ma generale aspetto: una grande separazione. Andando a scuola ci si separa dai vecchi se stessi, da una famiglia che spesso era stata onnipresente, il proprio piccolo universo fino a quel momento. Incontrando bambini e bambine simili si scopre che c’è altro là fuori: non tutti la pensano come mamma, come papà, come nonna, eccetera. Ma soprattutto: non tutti la pensano come me! Si fa amicizia, ma anche si discute. Si litiga, si compete, ci si incuriosisce a cose mai viste.&lt;/p&gt;

&lt;p&gt;Quando si esce di casa avendo maturato una certa indipendenza e sicurezza della propria identità, l’urto con tutta questa novità può essere forte, ma affrontabile. E così si impara ad affermare e difendere la propria opinione, si scoprono i propri gusti ed il rapporto con i simili e con i &lt;em&gt;grandi&lt;/em&gt;, che non sono più solo i nostri familiari, ma ci trattano in maniera diversa – e come ci trattano? vedi sopra… Ma quando si esce di casa senza questa piccola maturità interna, come si reagisce? Come si può gestire tante difficoltà messe insieme?&lt;/p&gt;

&lt;p&gt;Una risposta univoca a questa domanda probabilmente non avrebbe senso, e passerebbe sopra alle singole scelte personali che ciascuno compie nella propria esperienza. Potrei raccontare quello che è successo a me, ma sarebbe una storiella parziale, una serie di fatti poco interessanti sul piano generale. Ma allora perché sto sollevando questo punto?&lt;br /&gt;
Sto effettivamente arrivando ad una delle cose che volevo veramente riuscire ad esprimere scrivendo questo articolo, e di cui mi prendo tutta la responsabilità. Quella che voglio raccontarvi è un’osservazione. Una sensazione che ho avuto, ripetuta nel tempo e in molte e diversissime circostanze. In tanti anni di ripetizioni private mi sono occupato di tanti ragazzi e ragazze con DSA. Non saprei quantificarli, anche perché bisognerebbe discutere ogni caso singolarmente: dai casi diagnosticati in maniera ufficiale, a quelli con seri disagi ma totale diniego da parte della famiglia, a quelli diagnosticati ma su cui nutrivo dubbi, a quelli con difficoltà leggere o situazionali, che si acuivano solo in determinate situazioni… Ne ho conosciuti parecchi. Tutti diversi, diversissimi tra loro. E ho conosciuto i loro genitori, i loro ambienti familiari.&lt;br /&gt;
La mia osservazione è questa, la dico: c’è costantemente un grave problema di indipendenza tra genitori e figli. È stata a lungo solo una mia sensazione, avuta più e più volte ma mai formalizzata in forma compiuta. Sto provando a rivestirla di pensieri ed idee soltanto adesso, in questo scritto, dopo quasi due anni che ho smesso di fare ripetizioni per dedicarmi al dottorato. Forse sono stato ingeneroso ad aspettare tanto, ma ora eccolo qui: il mio personale dato empirico sull’argomento.&lt;br /&gt;
Molti genitori mi danno l’impressione di non fidarsi dei figli, magari non tanto di quello che fanno, ma addirittura di quello che pensano. Come se i figli non fossero in grado di pensare per sé, e questa facoltà gli andasse inculcata in testa da loro in primis, poi dall’insegnante scolastico, magari da istruttori sportivi, musicali, ecc., e infine dal docente privato di ripetizioni, solo l’ultimo di una lunga catena.&lt;br /&gt;
Molti miei studenti presentano grandi variazioni di prestazione, dipendentemente dalla situazione. Studiando insieme da soli, dopo mesi di duro lavoro e dopo aver instaurato un rapporto di fiducia reciproca, mostrano di conoscere la matematica e la fisica. A volte, persino ci divertiamo insieme! Beh, la sola presenza di un genitore, o una frase o anche una singola parola possono rompere tutto ciò. Ad esempio basta un &lt;em&gt;innocuo&lt;/em&gt; attraversamento della stanza, e le spalle di Giulia (nome ovviamente inventato) si fanno rigide, strette. Gli occhi sgranati fissano il foglio, la matita è ora immobile e anche $3x=9$ diventa criptica, irrisolvibile. Oppure Marco, con cui lavoriamo in sede Laudes, che ad un certo punto si diverte nello scoprirsi abile e nell’aver capito, e si congela pochi minuti dopo all’arrivo del genitore, che viene a prenderlo dopo lezione con qualche minuto di anticipo. Io chiedo gentilmente di pazientare qualche minuto, il tempo di completare questo esercizio e tirare le somme della lezione, ma ormai quel Marco divertito se n’è andato. E poi arrivano domande del tipo: “Come va questo ragazzo, ha capito tutto?”. Ineccepibile nel suo contenuto di significato: mi interesso all’andamento di mio figlio. Ma che senso ha? Tuo figlio è qui accanto a te: perché non lo chiedi a lui?&lt;/p&gt;

&lt;p&gt;Perché non lo chiedi a lui?&lt;/p&gt;

&lt;p&gt;E ancora: quante volte mi capita di chiedere una cosa ai figli, per sentirmi rispondere dai genitori? E quante volte i genitori mi descrivono per filo e per segno tutto ciò che i figli possono e non possono fare, e quello che hanno studiato, e quello che dovrebbero studiare in questa lezione e nelle seguenti?&lt;/p&gt;

&lt;p&gt;Si potrebbe dire che sono tutte osservazioni episodiche, non generali e comunque non riproducibili. Come stabilire un nesso esatto? Questo non lo so. Però la mia sincera opinione è che qui risieda qualcosa di importante e di ignorato. Perché tutte queste ed altre situazioni che non ho riportato, tutte parlano di una certa sofferenza nel rapporto tra genitori e figli, e in particolare nel riuscire ad andare ciascuno per la propria strada, accettando che l’altro faccia di testa propria. Accettando che l’altro &lt;em&gt;abbia&lt;/em&gt; una testa propria, indipendente.&lt;br /&gt;
Allora quale potrebbe essere il nesso? Visto che uscire tutti i giorni dall’ambiente familiare e andare a scuola è una sfida difficilissima dal punto di vista dell’autonomia di pensiero, in questi casi si può ipotizzare che la sfida sia persa in partenza, perché proprio chi dovrebbe cercare di rendercela più facile, per la nostra realizzazione, ci trattiene invece a sé. Un po’ come l’istruttore di nuoto che da piccolo mi teneva la mano a bordo vasca, per poi lasciarla andare gradualmente, con tatto, e farmi nuotare sempre più in sicurezza ed autonomia – vi immaginate se, al contrario, avesse stretto forte e tiratomi a sé verso il bordo? Avrei mai imparato a nuotare? Oppure magari mi sarebbe venuta una gran paura dell’acqua e di nuotare in mare aperto? Chissà! Forse chi inizia a fare i conti con un DSA soffre grandemente di trovarsi in questa situazione, forse ne soffre più degli altri e questo potrebbe essere un fattore che contribuisce al disturbo, che lo fa crescere e diventare un impedimento alla vita, invece che una diversità come le altre.&lt;br /&gt;
Se così fosse, un percorso didattico che miri all’autonomia dello studente tramite l’utilizzo di strumenti come mappe concettuali, formulari, calcolatrici e sintetizzatori vocali sarà destinato alla superficialità, a rivestire una grave carenza di aiuti pratici senza però agire sulla struttura del problema.&lt;/p&gt;

&lt;p&gt;Ma questa è solo un’idea, una congettura azzardata e nulla più.&lt;/p&gt;

&lt;h3 id=&quot;il-rischio-dellombrello&quot;&gt;Il rischio dell’ombrello&lt;/h3&gt;

&lt;p&gt;Scrivendo di queste mie impressioni, non voglio suggerire che i DSA siano causati dai genitori, e dunque potenzialmente delle malattie psicologiche da curare. Piuttosto vorrei mettere in evidenza il fatto che avere un DSA non può escludere o implicare null’altro, fino a prova contraria.&lt;br /&gt;
Si può avere un DSA ed essere delle persone solide dentro, in grado di apprendere in una propria maniera - come dovrebbe essere per tutti, in effetti - e di realizzarsi nella vita.&lt;br /&gt;
Si può avere un grave problema psicologico e non riuscire ad imparare a leggere o a contare, anche in assenza di DSA, perché si è persa la curiosità di studiare, perché non ci si fida di nessuno o perché nessuno ci ascolta, e si preferisce saltare la scuola e far incazzare tutti, invece che andarci ed essere “bravi ragazzi” e “brave ragazze”.&lt;/p&gt;

&lt;p&gt;Può anche succedere di avere un DSA ed avere problemi psicologici insieme, perché no? E qui riprendo il discorso che ho sospeso in precedenza. Diagnosticare un DSA non dovrebbe essere un ombrello colorato sotto cui nascondere la persona, per cui è sancita una diversità e basta: non ci si deve occupare di altro. E allo stesso modo una diagnosi di malattia mentale non dovrebbe nascondere il resto della persona dietro una particolare sofferenza, negandone ogni altra caratteristica ed espressione.&lt;br /&gt;
Per essere chiari: i docenti non sono dottori, e non possono prendersi il ruolo di curare senza averne la competenza, ma soprattutto senza che gli venga chiesto. Però quante volte, nel mestiere di insegnare, ci si imbatte in gravi difficoltà relazionali, situazioni di disagio, di confusione durante la crescita e via dicendo? È inevitabile, e basterebbe ricordarsi della propria adolescenza per saperlo. È dunque fondamentale che i docenti siano continuamente aperti al rapporto con chi hanno di fronte, e sappiano magari &lt;em&gt;oscillare&lt;/em&gt; concordemente. Anche in questo modo si prepara il terreno all’apprendimento, facendo capire all’altra persona che si è veramente interessati a lei e ci si vuole mettere in gioco per aiutarla a superare le difficoltà.&lt;/p&gt;

&lt;p&gt;Forse il tema del rapporto tra insegnante e studente richiederebbe molte più righe. Vorrei scriverne meglioe e con più calma, dunque concludo qui, con un’ultima osservazione. La prossima volta che usate o sentite dire un’espressione tipo “Tizio è DSA”, rifletteteci su. È come se avere un disturbo fosse determinante della persona: non ce l’ha, ma &lt;em&gt;lo è&lt;/em&gt;. Ma la didattica non è questo. Non è azzeccare l’etichetta da mettere allo studente e proporgli i metodi adeguati per quella categoria lì. È tutta un’altra cosa, ovviamente secondo me.&lt;/p&gt;

&lt;hr /&gt;

&lt;h4 id=&quot;collegamenti&quot;&gt;Collegamenti&lt;/h4&gt;

&lt;p&gt;&lt;a href=&quot;https://www.istruzione.it/esame_di_stato/Primo_Ciclo/normativa/allegati/legge170_10.pdf&quot;&gt;[/] Legge 8 ottobre 2010, n. 170, Gazzetta Ufficiale&lt;/a&gt;&lt;br /&gt;
&lt;a href=&quot;https://www.anastasis.it/dsa-significato/&quot;&gt;[1] www.anastasis.it&lt;/a&gt;&lt;br /&gt;
&lt;a href=&quot;https://www.aiditalia.org/it/la-dislessia/introduzione-alla-dislessia&quot;&gt;[2] www.aiditalia.org&lt;/a&gt;&lt;br /&gt;
&lt;a href=&quot;https://www.gazzettaufficiale.it/gunewsletter/dettaglio.jsp?service=1&amp;amp;datagu=2010-12-14&amp;amp;task=dettaglio&amp;amp;numgu=291&amp;amp;redaz=010G0232&amp;amp;tmstp=1292405356450&quot;&gt;[3] Decreto 7 ottobre 2010, n. 211, Gazzetta Ufficiale&lt;/a&gt;&lt;/p&gt;</content><author><name>Matteo Del Prete</name></author><category term="[&quot;blog&quot;, &quot;babbuino&quot;]" /><summary type="html">Il tema che tratto è quello dei cosiddetti disturbi specifici dell’apprendimento (DSA), su cui non mi ritengo un esperto. Ne ho discusso in passato, e ho una discreta esperienza di lavoro con le ripetizioni, prima privatamente e poi nell’ambito dell’associazione Laudes; qui mi limito ad esporre alcuni miei pensieri ed osservazioni, ponendo più domande di quante risposte so dare. Nonostante ciò cercherò di sintetizzare anche alcune informazioni necessarie per approcciarsi alla faccenda.</summary></entry><entry><title type="html">Da dove inizio?</title><link href="http://localhost:4000/blog/babbuino/2020/10/22/da-dove-inizio.html" rel="alternate" type="text/html" title="Da dove inizio?" /><published>2020-10-22T00:00:00+02:00</published><updated>2020-10-22T00:00:00+02:00</updated><id>http://localhost:4000/blog/babbuino/2020/10/22/da-dove-inizio</id><content type="html" xml:base="http://localhost:4000/blog/babbuino/2020/10/22/da-dove-inizio.html">&lt;p&gt;Da dove inizio? Penso sia capitato a tutti di porsi questa domanda nel momento in cui si inizia a fare qualcosa: scrivere, spiegare qualcosa a un amico o un’amica, raccontare una storia e molto altro. Quindi anche qui, nel mio primo post per questo blog, da dove inizio? Perché è intorno a questa domanda che gira tutto: e se iniziassi da… eh, ma poi sarebbe meglio iniziare da questo… no, però così non va bene, meglio iniziare da…&lt;/p&gt;

&lt;p&gt;Tutte situazioni che nel mio caso mi bloccano. Sì, mi blocco al solo pensiero di iniziare un qualcosa di nuovo. Non pensavo, ma per scrivere questo piccolo post ho investigato una parte di me che solo ora realizzo di avere. “Da dove inizio?” è la domanda che mi blocca: da dove inizio a raccontare una storia? Da dove inizio per approcciarmi con una ragazza? Da dove inizio? E bam, mi blocco. Difficile da spiegare ma è così, e inconsciamente questa cosa è molto radicata. Per fortuna c’è un’altra parte di me che sta emergendo poco a poco: l’avventuriero. Non sapevo neanche minimamente dell’esistenza di questa parte, ma è grazie a lei che elimino il blocco del “da dove inizio” e parto per nuove avventure (metaforiche e non).  Ma l’avventuriero (che chiamerò “pirata” d’ora in poi, perché mi piace di più) non è nato dal nulla, ma ha subito una lunga e incessante crescita, determinata per la maggior parte dall’aiuto degli altri due autori di questo blog, Angelo e Matteo.
La nostra amicizia è stata fondamentale per il pirata: senza Angelo e Matteo, che mi hanno trasmesso un nuovo modo di vedere e di vivere le cose, una nuova coscienza di me stesso, ora non starei qui a scrivere, e non avrei nemmeno fatto tutte quelle avventure condivise insieme. Grazie ragazzi, spero che questo nuovo progetto ci unisca ancora di più, nonostante le distanze.&lt;/p&gt;

&lt;p&gt;Vedete? Ora un nuovo blocco: eh, ma potevo iniziare col presentarmi? Le persone che leggono questo post magari non mi conoscono, e poi perché scrivo tutto quello che mi viene in mente? Per questo primo post ho deciso così, di fare una sorta di “stream of consciousness”. Magari in questo modo frego il blocco, e in realtà sta funzionando (ma a che prezzo? Forse risulterà un post confusionario ma cerco di renderlo il più fluido possibile).&lt;/p&gt;

&lt;h3 id=&quot;legami-e-cane-babbuino&quot;&gt;Legami e Cane Babbuino&lt;/h3&gt;

&lt;p&gt;Torniamo a noi. Nel percorso per far diventare “il pirata” la parte principale di me ho incontrato molte persone, parecchie, che mi hanno fatto cambiare ogni volta il senso della parola “legame”. Ora, dopo svariate amicizie iniziate, perse, ritrovate, riperse, posso dire questo: il legame che c’è tra due persone è una cosa mutevole, tutt’altro che infinita e immutabile. È un qualcosa che bisogna dargli da mangiare, magari all’inizio un po’ di più, senza farlo strozzare ovviamente, poi viene tutto da sé. La cosa che fortifica poi il legame è l’essere se stessi e il trovarsi, forse la parte più difficile in tutta la faccenda. Non si parla però di “avere fortuna” nel trovare quelle persone con cui si sta bene, ci si diverte e si vuole passare del tempo insieme. Dipende tutto da noi, da come siamo fatti, da quanto la parte pirata del proprio io è grande. Se si riesce a farla uscire fuori quel tanto che basta, le persone giuste si trovano. Nel mio caso il pirata rimase sempre incastrato dentro i vari blocchi del mio subconscio, finché non sono “sbarcato” a Roma (sbarcato, pirata, vabbe ci poteva stare). Nella capitale il pirata è uscito, non del tutto all’inizio ma è bastato per farmi incontrare con quelle persone che hanno trasformato la frase “ah, con loro mi diverto proprio” in “con loro mi sento a casa, sono la mia seconda famiglia”. Questo è successo prima con Angelo, poi con Matteo. E così il pirata è riuscito a emergere, a fare nuove amicizie (tra cui altre fondamentali come quella con Giorgia, la ragazza del dipinto in Homepage), ad andare in Australia, a iniziare il dottorato che mi terrà a Valencia per i prossimi 4 anni. Ma dopo tutto, dopo varie peripezie, allontanamenti e riavvicinamenti, siamo qui con il progetto “Cane Babbuino”, la nostra casa. Lo vedo come uno strumento ulteriore per comunicare tra noi (vista la lontananza fisica che ora ci separa), ma anche come un modo per aprire le porte di casa nostra e far entrare altre persone, che magari potrebbero aiutarci a crescere ancora di più, a cambiarne l’arredamento, magari aggiungendo qualcosa di nuovo o semplicemente aiutandoci a spolverarla. Un esempio è Elena (una coinquilina di questa casa entrata già un po’ di tempo fa) che grazie alle sue incredibili e talentuose doti artistiche ci ha donato il bellissimo Cane e il simpatico Babbuino.&lt;/p&gt;

&lt;p&gt;Il mio ultimo pensiero va proprio a chi sta leggendo questo mio primo post. So che la lettura può essere sembrata confusionaria ma questo sono io, più o meno, e questo è stato il mio modo di introdurti nella nostra casa. Ah, una cosa che non ho detto: qui si parlerà di scienza, che è stata la cosa che ci ha permesso di incontrarci, che ha dato l’origine a tutto: la nostra passione che ha gettato le fondamenta di questa casa. Detto ciò, buon proseguimento, benvenuto o benvenuta, e alla prossima lettura!&lt;/p&gt;</content><author><name>Davide Guerra</name></author><category term="[&quot;blog&quot;, &quot;babbuino&quot;]" /><summary type="html">Da dove inizio? Penso sia capitato a tutti di porsi questa domanda nel momento in cui si inizia a fare qualcosa: scrivere, spiegare qualcosa a un amico o un’amica, raccontare una storia e molto altro. Quindi anche qui, nel mio primo post per questo blog, da dove inizio? Perché è intorno a questa domanda che gira tutto: e se iniziassi da… eh, ma poi sarebbe meglio iniziare da questo… no, però così non va bene, meglio iniziare da…</summary></entry><entry><title type="html">Di persona in persona</title><link href="http://localhost:4000/blog/babbuino/2020/09/18/di-persona-in-persona.html" rel="alternate" type="text/html" title="Di persona in persona" /><published>2020-09-18T00:00:00+02:00</published><updated>2020-09-18T00:00:00+02:00</updated><id>http://localhost:4000/blog/babbuino/2020/09/18/di-persona-in-persona</id><content type="html" xml:base="http://localhost:4000/blog/babbuino/2020/09/18/di-persona-in-persona.html">&lt;p&gt;Leggo il post di Matt e penso a cosa poter aggiungere… L’idea di questo blog parte principalmente da lui, ma è un desiderio che nutro da moltissimo tempo. Purtroppo anche io mi sono sempre fatto scoraggiare da questa grandissima sfida. Oggi è pieno di blog di ogni genere e creare contenuti originali è davvero difficile, ma alla fine che cosa ci importa.
Io penso a questo blog come un punto di inizio di un lavoro di tre amici, tre sognatori, tre cazzoni, ma anche tre scienziati. Un luogo dove poter condividere idee, riflessioni oppure scazzi con la vita. Vorrei fosse un luogo dove noi tre mostriamo al mondo un aspetto della vita scientifica che nessuno conosce, vorrei scardinare il pensiero comune dell’accademico noioso, sfigato e fissato con il solo lavoro. Vorrei ascoltare la voce delle persone, capire quali sono le loro domande su qualsiasi argomento possibile. Cosi da imparare da loro e magari donare qualcosa a mia volta. Questo blog lo immagino come un diario che ci scambiamo noi tre e che poi lasciamo in uno di quei chioschetti di book sharing, e che viene scambiato di persona in persona viaggiando di qua e di là. Chissà dove finirà…&lt;/p&gt;

&lt;p&gt;La mia prima riflessione riguarda questo momento della nostra vita così bello ma allo stesso tempo spaventoso. Entro qualche mese saremo ai tre angoli dell’Europa percorrendo strade diverse, che però sono come i rami di un albero che partono da Roma, anzi, più precisamente dalla Sapienza: qui ci siamo conosciuti, abbiamo condiviso ansie, paure, ma anche emozioni che non ci dimenticheremo mai. Emozioni come quella di trovare il succhetto nello zaino dopo la pausa sigaretta; passare 12 ore al giorno a ripetere elettromagnetismo ed andare a mensa senza dire una parola durante tutta la cena; vedere Matteo lavorare incessantemente, che tra ripetizioni e tesi dormiva 2 ore a notte. Le birrette artigianali da Luppolo ogni sera finito di studiare, che poi le bevevamo solo per darci un tono, a chi piacevano davvero? Boh!&lt;/p&gt;

&lt;p&gt;Poi la partenza per l’Australia, io e Davide passiamo un anno fuori e Matt prosegue la sua vita. Nel viaggio di ritorno pensavo a quanto sarebbe stato diverso il nostro rapporto, ma invece eccoci qua, più uniti di prima! Certo tra me e Matt ci sono stati molti scontri e ci abbiamo messo un po’ a trovare un equilibrio, ma anche grazie all’aiuto di Davide che si trovava sempre nel mezzo, eccoci qua a lavorare ad un progetto così importante insieme. Non so come andrà a finire, né cosa finiremo a fare nel futuro, ma io credo che lo faremo supportandoci l’un l’altro. Mo’ basta sdolcinerie e forza e viva “CANE BABBUINO”!&lt;/p&gt;</content><author><name>Angelo Maggi</name></author><category term="[&quot;blog&quot;, &quot;babbuino&quot;]" /><summary type="html">Leggo il post di Matt e penso a cosa poter aggiungere… L’idea di questo blog parte principalmente da lui, ma è un desiderio che nutro da moltissimo tempo. Purtroppo anche io mi sono sempre fatto scoraggiare da questa grandissima sfida. Oggi è pieno di blog di ogni genere e creare contenuti originali è davvero difficile, ma alla fine che cosa ci importa. Io penso a questo blog come un punto di inizio di un lavoro di tre amici, tre sognatori, tre cazzoni, ma anche tre scienziati. Un luogo dove poter condividere idee, riflessioni oppure scazzi con la vita. Vorrei fosse un luogo dove noi tre mostriamo al mondo un aspetto della vita scientifica che nessuno conosce, vorrei scardinare il pensiero comune dell’accademico noioso, sfigato e fissato con il solo lavoro. Vorrei ascoltare la voce delle persone, capire quali sono le loro domande su qualsiasi argomento possibile. Cosi da imparare da loro e magari donare qualcosa a mia volta. Questo blog lo immagino come un diario che ci scambiamo noi tre e che poi lasciamo in uno di quei chioschetti di book sharing, e che viene scambiato di persona in persona viaggiando di qua e di là. Chissà dove finirà…</summary></entry><entry><title type="html">Pensando a un blog</title><link href="http://localhost:4000/blog/babbuino/2020/09/14/pensando-a-un-blog.html" rel="alternate" type="text/html" title="Pensando a un blog" /><published>2020-09-14T00:00:00+02:00</published><updated>2020-09-14T00:00:00+02:00</updated><id>http://localhost:4000/blog/babbuino/2020/09/14/pensando-a-un-blog</id><content type="html" xml:base="http://localhost:4000/blog/babbuino/2020/09/14/pensando-a-un-blog.html">&lt;p&gt;Vorrei partire da quella sensazione di smarrimento e di disarmo che mi blocca tutte le volte che affronto l’inizio di un lungo progetto. Cado facilmente nella tentazione di guardarmi intorno e paragonarmi tacitamente a ciò che vedo, selezionando soprattutto le realtà che mi più mi corrispondono e a cui più mi piacerebbe somigliare. Ci sono innumerevoli belle immagini nel mondo e mi è facile considerarle un deterrente e una riprova della difficoltà, piuttosto che delle fonti di ispirazione ad impegnarmi di più nel presente.&lt;/p&gt;

&lt;p&gt;Ad esempio un bel blog, semplice e pulito e pieno di cose interessanti da leggere, come &lt;a href=&quot;http://bactra.org/&quot;&gt;questo&lt;/a&gt;; oppure canali YouTube come &lt;a href=&quot;https://www.youtube.com/c/3blue1brown&quot;&gt;questo&lt;/a&gt; e &lt;a href=&quot;https://www.youtube.com/c/kurzgesagt&quot;&gt;questo&lt;/a&gt;, dove oltre ogni altra cosa si coltivano la cura e la passione nel far capire le cose. Mi è forse impossibile immaginare di essere al punto di partenza di una storia simile. Che faccio, come inizio? Ho dubbi e innumerevoli scelte da compiere, le mani e gli occhi si fanno pesanti, scrivo e poi cancello. Che fatica!&lt;/p&gt;

&lt;h2 id=&quot;pensando-a-un-blog&quot;&gt;Pensando a un blog&lt;/h2&gt;
&lt;p&gt;Mi piace scrivere, quando mi riesce. A volte mi dicono che sono bravo, io mi stringo un po’ nelle spalle. Il fatto è che quando ho qualcosa da dire e la scrivo, sento che poi funzionerà, in qualche modo. Da questo punto di vista, la scelta di creare un blog è forse la più facile da compiere. Non è un’esperienza del tutto nuova, per me: questa è forse la quarta o quinta volta che ci provo. Alcune provando a costruire tutto da zero, una modesta riga di linguaggio HTML alla volta; altre provando a far mie delle strutture già confezionate, come Blogger, Tumblr e Wordpress. Con un po’ di impegno potrei riuscire a raccontarvi il perché di tanti tentativi e fallimenti, ma mi sento più onesto e meno lagnoso a venire direttamente al presente. Ora sono qui, dopotutto - anche se non c’è garanzia sulla durata di questo tentativo!&lt;/p&gt;

&lt;p&gt;Nel presente c’è &lt;a href=&quot;https://jekyllrb.com&quot;&gt;Jekyll&lt;/a&gt;. È un ottimo strumento se si ha una minima conoscenza di programmazione, ma non si parlano bene i vari linguaggi e non si ha la pazienza che serve per gestire centinaia di nomi di variabili e parentesi graffe. Nella costruzione di un sito, generalmente, si utilizza l’HTML per comunicare al browser cosa va visualizzato. Ad esempio, scrivendo nel file:&lt;/p&gt;

&lt;figure class=&quot;highlight&quot;&gt;&lt;pre&gt;&lt;code class=&quot;language-html&quot; data-lang=&quot;html&quot;&gt;&lt;span class=&quot;nt&quot;&gt;&amp;lt;p&amp;gt;&lt;/span&gt;Questa riga
    non va mica a capo,&lt;span class=&quot;nt&quot;&gt;&amp;lt;/p&amp;gt;&lt;/span&gt;&lt;/code&gt;&lt;/pre&gt;&lt;/figure&gt;

&lt;figure class=&quot;highlight&quot;&gt;&lt;pre&gt;&lt;code class=&quot;language-html&quot; data-lang=&quot;html&quot;&gt;&lt;span class=&quot;nt&quot;&gt;&amp;lt;p&amp;gt;&lt;/span&gt;questa&lt;span class=&quot;nt&quot;&gt;&amp;lt;/br&amp;gt;&lt;/span&gt;
    invece sì!&lt;span class=&quot;nt&quot;&gt;&amp;lt;/p&amp;gt;&lt;/span&gt;&lt;/code&gt;&lt;/pre&gt;&lt;/figure&gt;

&lt;p&gt;si ottiene nel browser:&lt;/p&gt;
&lt;blockquote&gt;
  &lt;p&gt;Questa riga non va mica a capo,&lt;/p&gt;
&lt;/blockquote&gt;

&lt;blockquote&gt;
  &lt;p&gt;questa&lt;br /&gt;
invece sì!&lt;/p&gt;
&lt;/blockquote&gt;

&lt;p&gt;Tutto quello che vediamo in una pagina internet ha un codice dietro, anche banalmente le parole e le immagini devono essere inserite tramite un codice che spieghi al browser cosa visualizzare. Addirittura andare a capo richiede un &lt;code class=&quot;language-plaintext highlighter-rouge&quot;&gt;&amp;lt;/br&amp;gt;&lt;/code&gt;! Naturalmente c’è molto altro: una delle cose più delicate e potenzialmente fastidiose da gestire è la disposizione dei vari elementi, la geometria della pagina. Se mal gestito, anche solo uno spostamento di qualche centimetro di un piccolo logo genera uno sconvolgimento di tutta la struttura, rovinando il lavoro di giorni. E torna in gioco la già citata pazienza del programmatore, una dote che non riesco neanche ad immaginare di avere, e che ammiro.&lt;/p&gt;

&lt;p&gt;Ma torniamo a Jekyll: con lui, i problemi sono (quasi) praticamente risolti. Infatti Jekyll è un costruttore di siti e già di suo propone all’utente di procedere con ordine, in base a delle cartelle ben strutturate. C’è la cartella con i post del blog, la cartella con i colori da utilizzare, la cartella con le immagini da includere, eccetera. Se non si vuole partire da zero, viene fornito un modello di blog semplice e pulito come questo, e riempirlo di contenuti è facilissimo sin da subito: basta inserire dei nuovi file di testo nella cartella dei post, e Jekyll automaticamente capisce che deve prendere quel testo lì, tradurlo in linguaggio HTML e infilarlo al posto giusto del sito! Voglio andare a capo? Premo Invio! Il mio sito non lo capirebbe, ma Jekyll lo traduce in &lt;code class=&quot;language-plaintext highlighter-rouge&quot;&gt;&amp;lt;/br&amp;gt;&lt;/code&gt;, ed ecco fatto.&lt;/p&gt;

&lt;p&gt;La tentazione di dire che questa “è la volta buona” c’è, ma in verità la motivazione non è tecnica. Non è la comodità nel costruire il blog a renderlo concreto.&lt;br /&gt;
È il pensiero.&lt;/p&gt;

&lt;h3 id=&quot;fare-didattica&quot;&gt;Fare didattica&lt;/h3&gt;
&lt;p&gt;Si sarà già capito che mi piace spiegare le cose. Qualche settimana fa, parlando con &lt;a href=&quot;https://twitter.com/etiennejcb&quot;&gt;Etienne Jacob&lt;/a&gt;, ho concluso che:&lt;/p&gt;
&lt;blockquote&gt;
  &lt;p&gt;Per me, i piaceri più belli dell’insegnamento sono sempre stati quei brevi momenti di realizzazione, quegli “hey, adesso ho capito!”, che spesso capitano in entrambe le direzioni tra insegnante e studente. Non so dire bene cosa ci sia sotto, ma è come se due menti si incontrassero, è una cosa che mi fa sentire connesso.&lt;br /&gt;
A volte non sembra neanche portare a qualcosa di più, a degli ottenimenti pratici e duraturi, ma questa è un’altra storia, in quanto lì entrano in gioco fattori esterni che spesso sono fuori dal nostro controllo diretto: la voglia di studiare, le priorità nella vita, eccetera. Poi se tutte queste cose convergono e rendono possibile una realizzazione di lunga durata, si arriva a una sorta di obiettivo ideale per ciascun insegnante.&lt;/p&gt;
&lt;/blockquote&gt;

&lt;p&gt;Sono consapevole che nella pratica dell’insegnamento ci sia molto altro. Ad esempio la progettualità necessaria per arrivare a determinati obiettivi futuri. Se però è vero che il passaggio fondamentale per poter trasmettere qualcosa è quello di stringere un rapporto, allora va anche detto che quel rapporto si sviluppa gradualmente, un passo alla volta, realizzazione dopo realizzazione. Quindi l’immediatezza del momento “wow” non è affatto secondaria, nemmeno quando si parla di programmare una serie di lezioni, di assegnare esercizi per casa o elaborare un libro di testo che supporterà lo studente per mesi e mesi.&lt;/p&gt;

&lt;p&gt;Se questo discorso fila, allora penso di aver trovato il pensiero vincente, ed è quello di fidarsi di questo tipo di rapporto, nei panni dell’insegnate-studente. Una creatura che compie un lungo cammino e che si spaventa al pensiero di doverlo percorrere tutto; ma accompagnata passo passo può godersi ogni singolo momento di successo, ogni volta che si cambia prospettiva, si scollina dopo una faticosa salita e si ammira un nuovo paesaggio di fronte o dietro di sé. Pensandola in questo modo, iniziare questa nuova avventura forse non incute più alcun timore.&lt;/p&gt;

&lt;h3 id=&quot;il-mio-amico-davide&quot;&gt;Il mio amico Davide&lt;/h3&gt;
&lt;p&gt;Qualche settimana fa ho avuto il piacere di collaborare con il mio amico Davide Guerra alla scrittura di un podcast per il progetto &lt;a href=&quot;https://www.raiplayradio.it/programmi/maturadio/&quot;&gt;Maturadio&lt;/a&gt;. Una bella sfida, quella di elaborare un testo scritto, poi letto e registrato da un attore per niente esperto di fisica, di un podcast che spieghi l’evoluzione delle idee scientifiche sulla luce nel corso della storia. Abbiamo scelto insieme questo argomento, anche se è più corretto dire che si è fatto strada nelle nostre menti mentre cercavamo il tassello finale nel puzzle dei 50 argomenti di matematica e fisica del progetto. Attualmente il podcast non si può ancora ascoltare, noi abbiamo fatto la nostra parte di scrittura ma non è stato ancora registrato. L’abbiamo definito la nostra bambina, che per noi è nata ma ancora non ha effettivamente visto la luce.&lt;/p&gt;

&lt;p&gt;Scrivere insieme è stato bello e un salto in lungo oltre l’ostacolo del “come fare”. Avevo già scritto due testi per lo stesso progetto: da solo, ho combattuto con l’ispirazione, aspettandola; ho ricercato una giusta struttura e delle giuste parole, provando a rispondere alle molte domande che mi si paravano davanti. Chi poi ascolterà, vedrà ciò che io vedo adesso? Posso trasmettere un’immagine tanto personale tramite la voce di qualcun’altro? Si sentirà il mio respiro a questo ritmo calmo e profondo, in riva al mare della conoscenza?
Lavorare da solo e provare a rispondere a queste domande mi ha dato il tempo di cercare un senso della divulgazione. È sempre far capire qualcosa, ma con un rapporto del tutto diverso da quello insegnante-studente di sopra. Richiede di far proprie certe idee e certe osservazioni, in qualche modo inspirarle per poi riportarle fuori con altre parole e altre immagini. A volte ci vuole tanto coraggio, qualcuno potrebbe dire sconsideratezza, per entrare ed uscire correndo dal rigoroso palazzo della scienza, portando dentro e fuori le notizie di ciò che gli esseri umani hanno scoperto sulla realtà.&lt;/p&gt;

&lt;p&gt;Scrivere insieme è stato completamente diverso, perché si viaggiava rapidamente e come in barca, tagliando le onde spinti dal vento. Tramite &lt;a href=&quot;https://www.google.com/docs/about/&quot;&gt;Google Docs&lt;/a&gt; abbiamo lavorato a quattro mani sullo stesso foglio. Ciascuno si occupava di quello che c’era da fare: proporre una scaletta, inventare una metafora, ripulire la sintassi e l’ortografia e via dicendo. I nostri cursori colorati si inseguivano nella pagina e non ci lasciavano il tempo necessario a quelle domande pesate di cui sopra: così è nata una leggerezza che penso potrete sentire nel prodotto finale. E anche se, per qualsiasi motivo, questo non potrà succedere, per me la bambina è nata: con il blog getto ora questo seme dell’albero le cui foglie ci daranno ombra e fresco per incontrarci e scrivere di nuovo insieme.&lt;br /&gt;
Ciao ciccio, buon viaggio!&lt;/p&gt;</content><author><name>Matteo Del Prete</name></author><category term="[&quot;blog&quot;, &quot;babbuino&quot;]" /><summary type="html">Vorrei partire da quella sensazione di smarrimento e di disarmo che mi blocca tutte le volte che affronto l’inizio di un lungo progetto. Cado facilmente nella tentazione di guardarmi intorno e paragonarmi tacitamente a ciò che vedo, selezionando soprattutto le realtà che mi più mi corrispondono e a cui più mi piacerebbe somigliare. Ci sono innumerevoli belle immagini nel mondo e mi è facile considerarle un deterrente e una riprova della difficoltà, piuttosto che delle fonti di ispirazione ad impegnarmi di più nel presente.</summary></entry></feed>